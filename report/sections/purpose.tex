\section{Syfte}
Detta arbete syftar till att undersöka vilka energiförluster en fastighet har och hur dessa 
påverkas av olika väderrelaterade parametrar, som solinstrålning, utomhustemperatur 
och vind. Målet är att finna en beskrivning av hur energiflödena in i och ut ur 
fastigheten påverkas av några olika väderparametrar. Eftersom vi inte har tillgång till data
 från fastigheten sker detta med analytiska och numeriska metoder baserade på 
väldokumenterade fysikaliska principer och statistik från SMHI. Primärt kommer vi att 
undersöka en fastighet på Walleriusgatan i Göteborg, men många av resultaten kommer 
att kunna appliceras även på andra byggnader. Då de tidigare kandidatarbetena med liknande tema valt att
behandla fastigheten som en helhet så tänker vi behandla de olika energiflödena separat
och genom detta nå en större förståelse för hur väder påverkar inomhusklimat och energiåtgång.

Beskrivningen av hur vädret påverkar energiflödena skall sedan kunna leda till en modell 
för hur fastighetens reglerbara energiflöden ska kunna anpassas efter vädret så att en 
önskad inomhustemperatur bibehålls. I fastigheten som behandlas i projektet finns
 en väderstation monterad och det är ifrån den väderdata är tänkta att hämtas. Att en inomhustemperaturen hålls mer konstant ska 
 inte bara ge en trivsammare inomhusmiljö för de boende, utan även en energibesparing 
 för fastigheten. Vi hoppas också kunna ge några byggnadstekniska förslag på åtgärder 
 och kvantifiera hur stora besparingar detta skulle kunna ge – både energimässiga och 
 ekonomiska.

Projektets modell av konvektion bygger på att luften närmast fastigheten värms upp och 
bildar ett isolerande lager. Värmeledning genom och värmestrålning, både i form av solstrålning och mer långvågig svartkroppsstrålning, mot väggar och tak kommer också att behandlas. Det kommer tas hänsyn till den fördröjning som 
sker i fastighetens väggar så väl som den direkta uppvärmning och avkylning som sker med 
solinstrålning genom fönster respektive ofrivillig ventilation i form av drag på grund av vind.

På sikt hoppas vi att vårt arbete ska leda fram till ett modell som ger ett värde på hur mycket energi som behöver tillföras fastigheten i varje givet ögonblick, beroende på vilka värden väderstationen tidigare har tagit emot. I förlängningen ska detta kunna leda till energibesparande åtgärder för både den här och andra befintliga fastigheter.

\subsection{Frågeställningar}
Sammanfattningsvis ska projektet alltså besvara frågeställningara:

Går det att spara energi genom att ta hänsyn till fler väderparametrar än utomhustemperaturen?

Vilka väderparametrar spelar i så fall mest in på energiflödena in och ut genom fastigheten?

\subsection{Avgränsingar}
Under arbetets gång har vi varit tvungna att göra ett flertal avgränsningar, och dessa presenteras löpande genom hela rapporten. De främsta av dessa avgränsningar är dock värda att nämnas inledningsvis.

För det första har en hel del grova approximationer gjorts som kan leda till stora fel i beräkningarna. Exempelvis har alla modeller skapats i antingen en eller två dimensioner. Denna förenkling kan, vid olämplig användning, introducera stora avvikelser från det faktiska fallet.

För det andra har simuleringarna utförts vid relativt stabil väderlek. Inverkan av regn, snö, hagel, stormvindar och så vidare introducerar mycket mer komplicerade samband.

Vidare har vi avgränsat oss till att modellera tidpunkter på året då värmesystemet är i bruk, det vill säga under relativt kyliga dagar. Metoderna i denna rapport kan dock anpassas till varmare dagar för reglering av kylsystem.

Slutligen ska nämnas att inga av simuleringarna över värmeflöden är jämförda med experimentell data, då sådan inte fanns att tillgå för aktuell byggnad.

