\section{Kvantifiering av konstanta energiflöden}
\label{sec:constsources}

% paragrafer istället för underrubriker?

Flera av energiflödena genom fastigheten är relativt konstanta sett till en längre tidsperiod. Det gäller främst värme från elektriska apparater, såsom kylskåp och datorer, människors kroppsvärme och varmvattencirkulation. På så sätt kan aktivt tillförd energi, det vill säga den energitillförsel som kan regleras och tillförs via radiatorerna, enkelt regleras med hänsyn till dessa, om man bara känner deras storlek.

\subsection{Uppvärmning från människor}
Den utstrålade kroppsvärmen från människor kan beräknas genom att de antas vara svartkroppar. Stefan-Boltzmanns lag säger då att utstrålad energi per yt- och tidsenhet är $j=\sigma T^4$, där $T$ är temperaturen och $\sigma=\unit[5.6705\cdot 10^8]{W~m^{-2}~K^{-4}}$ \cite{physicshandbook}, se teoriavsnitt~\ref{sec:blackbody}. På samma sätt beräknas den energi som strålas in mot kroppen från omgivningen. Nettostrålningen från en människa kan fås ur

\begin{equation}
\label{eq:constantsources:stefan}
j=\sigma \left( T_k^4 - T_r^4 \right)
\end{equation}
\noindent
energi
där $T_k=\unit[37]{^{\circ}C}=\unit[310]{K}$ är kroppstemperaturen och $T_r=\unit[20]{^{\circ}C}=\unit[293]{K}$ är rumstemperaturen. Multipliceras det med en människas area, ungefär $\unit[2]{m^2}$, fås en nettoeffekt på $\unit[211]{W}$. I själva verket reduceras denna effekt av en rad faktorer. Exempelvis är hudens temperatur lägre än kroppstemperaturen samtidigt som klädesplagg reducerar effektutstrålningen något. Professor Göran Grimvall skriver i NyTeknik\cite{Grimvall} att nettoeffekten vid vila är cirka 1 W per kilogram kroppsvikt, alltså ungefär $\unit[50-100]{W}$\cite{Grimvall}. Detta skulle betyda att en människa i vila behöver konsumera mellan 1000 och 2000 kcal per dag för att behålla sin vikt, vilket verkar rimligt.

Idag bor det uppskattningsvis 25 personer i fastigheten och detta utgör alltså en energitillförsel på $\unit[2,0]{kW}$. Givetvis är människor inte alltid hemma, och ibland är de mer aktiva i sina hem – det är mycket svårt att mäta och $\unit[2,0]{kW}$ är en grov uppskattning.

\subsection{Varmvattencirkulation i fastigheten}
I huset cirkulerar hela tiden varmvattnet för att alltid kunna tillgodose de boendes behov av varmvatten utan dröjsmål. Efter en tur i systemet sjunker temperaturen på varmvattnet med tre grader och flödet är $\unit[0,8]{m^3~h^{-1}}$. Detta motsvarar en energitillförsel till fastigheten på $\unit[2,8]{kW}$.

\subsection{Energi från elektrisk apparatur}
Den största delen av energin som driver en elektrisk apparat blir till värme. Därför låter vi energiflödet från elektrisk apparatur motsvaras av fastighetens elförbrukning, vilken kan läsas av kontinuerligt och på så sätt bli en del av reglersystemet. Uppskattningsvis utgör detta 50 MWh per år vilket motsvarar $\unit[5,7]{kW}$.

\subsection{Totalt energiflöde från konstanta energikällor}
Det sammantagna energiflödet från konstanta energikällor uppgår alltså till 
\begin{equation}
\unit[2,0+2,8+5,7]{kW} =\unit[10,5]{kW}.
\end{equation}


