\chapter{Inledning}

Energi flödar hela tiden in och ut ur fastigheter, bland annat genom människors aktivitet, ventilation och vädret ute. Dessa energiflöden kan delas in i konstanta och variabla där den främsta variabla energikällan är vädret. Vädret kan, genom sina skiftningar, både ge och ta energi från byggnaden. För att bibehålla en jämn inomhustemperatur i fastigheten kan inte en konstant mängd energi tillföras av värmesystemet, utan energitillförseln måste hela tiden regleras efter alla de opåverkbara energiflödena, konstanta så väl som variabla.

I dagsläget regleras de flesta energisystem i fastigheter endast med tanke på utomhustemperaturen i varje ögonblick och på så sätt blir det alltid en fördröjning i uppvärmningen vilket i vårt fall leder till ojämn inomhustemperatur och eventuellt också till onödig energiåtgång.

Projektets uppdragsgivare, Peter Särneö, sköter utrustning för uppvärmning av en äldre fastighet på Walleriusngatan i Göteborg. Det pågår ett projekt med syfte att minska energiförbrukningen i fastigheten samtidigt som ett behagligt inomhusklimat bibehålls. Inom ramen för detta så har en väderstation installerats på taket till fastigheten och sensorer av diverse slag har anslutits på strategiska platser.
%Vad har hänt och vad ska hända? Finns det sensorer utplacerade?
 Dessa enheter tillåter uppvärmningssystemet att anpassa energianvändningen efter väderlek. % Det är väl det vi ska tillse?

Denna typ av effektivisering av energianvändningen i en fastighet är idag högaktuell på grund av höga energipriser och ökad förståelse för hur vår energianvändning kan påverka klimatet negativt.

% Tidigare kandidatarbeten.
Det har tidigare gjorts tre kandidatarbeten som har undersökt fastigheten på Walleriusgatan. Vi har primärt byggt vårt arbete på de två senare, då det första arbetet mer tittade på fastighetens energisystem, vilket inte var relevant för oss. År 2008 respektive 2010 gjordes det dock kandidatarbeten inom området energieffektivisering av fastigheten på Walleriusgatan. 

Det första, \textit{Energiflödet genom ett hus}\cite{kandidatarbete2008},
behandlade mer allmänt energiflödet genom ett hus och hur väl det stämmer
överens med en simulering ett befintligt beräkningsprogram. Arbetet syftar
till att, på ett mer fysikaliskt sätt tolka termerna som används för
energieffektivitet. För att kvantifiera energiflödena har mätningar utförts i
fastigheten. Resultaten verifieras med ett välkänt simuleringsprogram,
IDA Indoor Climate and Energy, och slutsatsen är att simuleringsprogram fungerar bra.
De konstaterar även att för att mäta på fastigheten så är det många parametrar som
måste isoleras och rekommenderar förbättrade mätningar.
 En ytterligare slutsats är att solinstrålningen bidrar till en stor del av
uppvärmningen, och att man för att utnyttja det skulle kunna koppla ett
regulatorsystem till en väderstation.

Det andra, \textit{Optimal energihushållning i en fastighet}\cite{kandidatarbete2010},
går ytterligare ett steg vidare och tar fram underlag för att automatisera och
optimera fastighetens värmeförsörjning i den befintlig fastigheten med hjälp av
flera väderparametrar, fastighetens specifikationer samt den inre verksamheten. Det har i högre grad samma infallsvinklar som detta arbete, men ur ett mer övergripande perspektiv. En stor del av arbetet använder dessutom avancerade energimodelleringsverktyg vid namn ``Revit Architecture 2010'' och 
``EcoTect Analysis 2010'' där de använder en 3D-modell av fastigheten och även
räknar med en väderfil över Göteborg för att se vädrets effekt.

Sedan de tidigare projekten avslutats har fastighetens energiförsörjningssytem uppdateras och detta arbete blir en vidareutveckling av de modeller som kan användas för att modellera hur värme flödar in och ut ur byggnaden. Vi upplever att det inte är helt utrett hur stor påverkan de olika väderaspekterna har. Detta är essentiellt för att förstå var de energibesparande åtgärdena ska sättas in för att bli så effektiva som möjligt och i förlängningen eventuellt kunna dimensionera ett specialanpassat reglersystem.

Prognosstyrning av fastigheter har både likheter samt olikheter med reglering med hjälp av det momentana samt gångna vädret. Båda systemen styr värmesystem i byggnader med hjälp av olika väderparametrar samt byggnadsspecifika parametrar såsom material och täthet. Skillnaden är varifrån den hämtar väderinformation. Prognosstyrning bygger på prognoser, vilket innefattar vissa osäkerheter. När man styr med avseende på det momentana eller gångna vädret har man nackdelen att parametrarna redan spelar in inomhustemperaturen.

SMHI har sedan ett tag arbetat med prognosstyrning av fastigheter. Deras projekt inleddes med en avhandling inom området, av Roger Taesler. Den behandlar främst området ekvivalent temperatur, och från den synvinkeln har SMHI efter det arbetat med ett system som anpassas specifikt till varje fastighet. De har tagit fram ett antal modeller över byggnader inklusive deras läge och när systemet installeras så väljs den modellen som liknar fastigheten bäst. Systemet tar sedan emot prognoser från SMHI och reglerar radiatorsystemet efter dessa. Systemet är kommersiellt och SMHI förbättrar det gradvis.

\input{sections/purpose}
\input{sections/disposition}
\input{sections/thehouse}
\input{sections/weather}

