\chapter{Inledning}

Energi flödar hela tiden in och ut ur fastigheter, bland annat genom människors aktivitet, ventilation och olika väderparametrar. Dessa energiflöden kan delas in i konstanta och variabla. Vädret är främsta variabla energikällan och vädret kan, genom sina skiftningar, både ge och ta energi från byggnaden. För att bibehålla en jämn inomhustemperatur i fastigheten kan inte en konstant mängd energi tillföras av värmesystemet, utan energitillförseln måste hela tiden regleras efter de opåverkbara energiflödena, där vädret är en stor del.

I dagsläget regleras många fastigheters energisystem endast med avseende på utomhustemperaturen i varje enskilt ögonblick och på så sätt blir det alltid en fördröjning i uppvärmningen. Det leder till ojämn inomhustemperatur och eventuellt också till onödig energiåtgång vilket även gäller fastigheten i det här projektet.

Projektets uppdragsgivare Peter Särneö sköter utrustning för uppvärmning av en äldre fastighet på Walleriusgatan i Göteborg. Han driver ett projekt med syfte att minska energiförbrukningen i fastigheten samtidigt som ett behagligt inomhusklimat bibehålls. Inom ramen för detta har en väderstation och en solintensitetsmätare installerats på taket till fastigheten. Dessa enheter ger en möjlighet att anpassa uppvärmningssystemet till aktuellt  väder. Denna typ av effektivisering av energianvändningen i en fastighet är idag högaktuell på grund av höga energipriser och ökad förståelse för hur vår energianvändning kan påverka klimatet negativt.

% Tidigare kandidatarbeten.
Det har tidigare gjorts tre kandidatarbeten som har undersökt fastigheten på Walleriusgatan. Detta projekt bygger primärt på de två senare, då det första arbetet studerade fastighetens energisystem, vilket ligger utanför ramarna för denna studie. De andra två gjordes åren 2008 och 2010 och då inom området energieffektivisering av fastigheten på Walleriusgatan. 

Det första kandidatarbetet, \textit{Energiflödet genom ett hus}\cite{kandidatarbete2008},
behandlade mer allmänt energiflödet genom ett hus och hur väl det stämmer
överens med en simulering gjorde med ett befintligt beräkningsprogram. Arbetet syftade
till att på ett mer fysikaliskt sätt tolka termerna som används för
energieffektivitet. För att kvantifiera energiflödena utfördes mätningar i
fastigheten. Resultaten verifieras med ett välkänt simuleringsprogram,
IDA Indoor Climate and Energy, och slutsatsen är att simuleringsprogramet fungerar bra.
De konstaterar även att för att mäta på fastigheten så är det många parametrar som
måste isoleras och de rekommenderar utökade mätningar.
 En ytterligare slutsats är att solinstrålningen bidrar till en stor del av
uppvärmningen, och att man för att utnyttja det skulle kunna koppla ett
regulatorsystem till en väderstation.

Det andra kandidatarbetet, \textit{Optimal energihushållning i en fastighet}\cite{kandidatarbete2010},
går ytterligare ett steg och tar fram underlag för att automatisera och
optimera den befintliga fastighetens värmeförsörjning utifrån
flera väderparametrar, fastighetens specifikationer och de boendes verksamhet. Det har i högre grad samma infallsvinklar som detta arbete, men ur ett mer övergripande perspektiv. En stor del av arbetet använder dessutom de avancerade energimodelleringsverktyg ''Revit Architecture 2010'' och 
''EcoTect Analysis 2010'' där en 3D-modell av fastigheten används och även studerar vädrets effekt med en väderfil över Göteborg.

Sedan de tidigare projekten avslutades har fastighetens energiförsörjningssytem uppdateras och detta arbete blir en vidareutveckling av de modeller som kan användas för att modellera hur värme flödar in i och ut ur byggnaden. Vi upplever att det inte är helt utrett hur stor påverkan de olika väderaspekterna, såsom vind, sol och regn, har. Detta är essentiellt för att förstå var de energibesparande åtgärdena ska sättas in för att bli så effektiva som möjligt och för att i förlängningen eventuellt ska kunna dimensionera ett specialanpassat reglersystem.

Ett närliggande område är prognosstyrning av fastigheters energisystem som har både likheter och olikheter med reglering utifrån det momentana och gångna vädret. Båda systemen styr värmesystem i byggnader med hjälp av olika väderparametrar samt byggnadsspecifika parametrar såsom material och täthet. Skillnaden är varifrån den hämtar väderinformationen. Prognosstyrning bygger på prognoser, vilket innebär vissa osäkerheter. När man styr med avseende på det momentana eller gångna vädret är nackdelen att parametrarna redan påverkat inomhustemperaturen innan reglersystemet kan korrigera för dem.

SMHI har under en tid arbetat med prognosstyrning av fastigheter. Deras projekt inleddes med en avhandling inom området av Roger Taesler. Den behandlar främst området ekvivalent temperatur, och från den synvinkeln har SMHI tagit fram ett system som anpassas specifikt till varje fastighet. De har konstruerat ett antal modeller över byggnader där de även tagit hänsyn till byggnadernas läge och när systemet installeras i en fastighet väljs den modell som stämmer bäst överens med det faktiska byggnaden. Systemet tar sedan emot prognoser från SMHI och reglerar radiatorsystemet efter dessa. Systemet är kommersiellt och SMHI förbättrar systemet löpande.

\input{sections/purpose}
\input{sections/disposition}
\input{sections/thehouse}
\input{sections/weather}

